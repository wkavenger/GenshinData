"ฤดูใบไม้ร่วงมาเยือนแล้ว ฤดูกาลเก็บเกี่ยวก็ใกล้จะมาถึงเช่นกัน"
Saito Onisa กล่าว

นินจา คือผู้กล้าที่ใช้ดาบเป็นอาวุธ คุ้มกันความปลอดภัย เป็นทหารจ้างของเหล่าผู้มีชื่อเสียงโด่งดัง
เกิดขึ้นเพราะสงคราม แข็งแกร่งเพราะอำนาจ นี่คือวิถีของนินจา
ดังนั้น จึงดับสลายไปพร้อมสงคราม ล่มสลายเพราะสูญเสียอำนาจ ก็เป็นโชคชะตาของนินจา

ในที่สุด โชกุนคนปัจจุบันก็ได้ผนึกแผ่นดินเป็นหนึ่ง นินจามากมายถูกฆ่า และนำไปขังคุก บ้างก็กลายเป็นโจร
Saito Onisa ก็เช่นกัน

"ใจเย็นๆ รอให้ชาวบ้านตักข้าวให้เราก่อน"
ครั้งนี้คนที่พูดคือ Yonemata Tasuke

โจรป่าคือนักรบที่เกลียดศาสตร์การต่อสู้ หรือชาวบ้านที่กำลังสู้กับความตาย
เกิดขึ้นเพราะสงคราม แข็งแกร่งเพราะความยิ่งใหญ่ และทำชั่วเพราะความยิ่งใหญ่
ดังนั้น เมื่อสงครามสิ้นสุด สันติสุขคืนมาอีกครั้ง อำนาจของโจรป่าก็ใกล้มาถึงวันล่มสลาย

Yonemata Tasuke เกิดในครอบครัวชาวนา เขามาเป็นโจรป่าตอนอายุ 40 กว่าปี และได้มาเป็นหัวหน้าโจร
ที่เขากลายเป็นโจรโฉดเช่นนี้ ก็เพราะเขาเคยถูกรังแกมาก่อน

"จากนั้นก็ จุดไฟเผา ฆ่าให้หมด"

นี่คือสิ่งที่คงเหลือจากกลียุค