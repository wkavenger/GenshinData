บทนำ

เรื่องราวของความทรงจำมักเชื่อมโยงกับช่วงเวลาแห่งการได้รับและการสูญเสีย

หากจะพูดถึงสาเหตุที่จับปากกา และลงมือเขียน อันที่จริง ก็ไม่มีเรื่องใหญ่อะไร

คืนนั้น ขณะฉันกำลังนั่งดื่มเหล้า ผ่อนคลายอารมณ์อยู่ที่ ภัตตาคาร Uyuu นึกไม่ถึงว่าจะได้เจอสหายเก่า และก็ไม่รู้ว่าเธอมานั่งลงที่ข้างฉันตั้งแต่เมื่อไร

"ตายจริง ใครเนี่ย วันนี้ก็ดูอารมณ์ดี แต่ไหงกลับมานั่งดื่มอยู่ตรงนี้คนเดียวล่ะ?"

เมื่อเธอถามแบบนี้ ฉันจึงตอบส่งๆ ไปว่า:
"เหล้ารสเลิศ คู่ควรกับผู้ยอมจ่าย ก็ไม่แปลกที่จะอดทน เฝ้ารออยู่เพียงลำพัง"

"เปลี่ยนบทบ้างก็ได้นะ..นายนี่ใช้ไม้เดิมตลอดเลย
เธอในวันนี้ ผู้ที่เป็นถึงหัวหน้าบรรณาธิการ กำลังถือจอกเหล้า ดื่มอย่างมีสุนทรียะ
"หาเงินค่าเหล้าให้ตัวเองไม่ดีกว่าเหรอ? จะอยู่ว่างๆ ไปทำไม"

"ส่วนค่าเหล้าของคืนนี้ ฉันจะจ่ายให้เอง"
น่ากลัวว่าจะเป็นครั้งที่ 3 แล้ว ที่เธอพูดไป ยิ้มไปแบบนี้

"กลับมาแล้วเหรอ"
ฉันเห็นลมยามค่ำคืน พัดกลีบ Sacred Sakura ตกลงบนจอกเหล้าของเธอ ทำให้ดวงจันทร์ดวงเล็กๆ ต้องมลายหายไป
ความรู้สึกที่เหมือนเคยเกิดขึ้น ได้กลับมาอีกครั้ง ทำให้เอ่ยปาก พูดออกไปสี่คำโดยไม่รู้ตัว

"คุณเมาแล้วนะ"
สีหน้าของเธอดูไม่พอใจเอามากๆ แถมเสียงของเธอก็ยังแข็งทื่ออีก
แต่ไม่นาน เธอก็วางจอกเหล้าลง ถอนหายใจ และพูดว่า:
"ตอนที่เขาจากไป ฉันยังไม่เกิดเลย"

ตอนนั้น ฉันยังเป็นเด็กอยู่จริง ๆ

"คงมีเพียงเธอ ที่สามารถเล่าเรื่องราวที่เขาพูดถึงได้อีกครั้ง"

แล้วก็แค่นั้นเลย คิดแล้วก็ตลกดีนะ พอรู้ตัวอีกทีฉันก็กลับไปจับปากกาเขียนให้สำนักพิมพ์ Yae อีกครั้งซะแล้ว
ขอให้ผู้ชื่นชอบผลงานของฉันทุกท่าน อย่าเพิ่งใจร้อนด่วนโกรธกันซะก่อน เพราะไม่ใช่ว่าฉันจะเลิกเขียนไปเพราะความเห็นแก่ความสบายส่วนตัว
และยังไง ฉันก็ต้องเตรียมตัวเพื่อเหล้าชั้นยอดที่กำลังจะลดราคา แถมยังต้องตอบแทนที่วันนั้นหัวหน้าบรรณาธิการเลี้ยงเหล้าฉันอีก
