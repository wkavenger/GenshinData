คราวที่แล้วเล่าถึงตอนที่จิ้งจอกดำ Itaru ไปคิดบัญชีกับพ่อค้าชั่ว

เดิมที Dozaemon พ่อค้า Lavender Melon นั้นเป็นนักรบ แต่เพราะ Inazuma สันติสุขมานานแล้ว ไม่มีโอกาสได้ใช้วิชาการต่อสู้ จึงผันตัวมาเป็นพ่อค้า แต่ก็เป็นพ่อค้าหน้าเลือดที่ไร้ซึ่งสัจธรรม ทั้งโกงตาชั่ง, โกหกหลอกลวงลูกค้าด้วยวิธีต่าง ๆ และเพราะหน้าตาที่โหดของเขา ทำให้ไม่มีใครกล้ายุ่ง สุดท้าย ก็กลายเป็นพ่อค้าขาใหญ่ของหมู่บ้านไป

วันนี้ Dozaemon กำลังนั่งตากลมอยู่หน้าแผง จู่ๆ ฝุ่นก็พัดตลบอบอวล พื้นดินสั่นสะเทือน เงาที่ใหญ่กว่าแผง หยุดอยู่เหนือศีรษะของเขา:

"ลูกพี่ ขายเมล่อนเหรอ!"

Dozaemon ลืมตา มองแขกคนนี้ตั้งแต่หัวจรดเท้า:แขกที่มาเยือนตัวใหญ่กำยำ แลดูไร้ซึ่งมารยาท ดูเหมือนเป็นนักฆ่า แต่เป็นผู้หญิงนี่นา！

"ต้องการเท่าไร?"

แขกคนนี้ไม่ได้รีบตอบ แต่มองไปยังวากิซาชิที่วางอยู่บนแผง:

"นั่นเป็นดาบที่ดีมากเลยนะ"

"ถูกต้อง ฉันเกิดในตระกูลนักสู้ ก็ต้องได้สมบัติประจำตระกูลสืบทอดมาบ้างเป็นธรรมดา"

Dozaemon ตอบไปตามปกติ ไม่ได้คิดอะไรมาก

"แต่น่าเสียดายที่นำมาใช้หั่นเมล่อน"

เมื่อได้ยินแขกพูดประชดเช่นนี้ Dozaemon เริ่มมีสีหน้าไม่พอใจ:

"มาซื้อเมล่อนไม่ใช่เหรอ? ทำไมพูดมากจัง?"

"ใช่ๆ ฉันมาซื้อเมล่อน"

จิ้งจอกดำ Itaru ยิ้มและแสร้งทำเป็นขอโทษ

"ขอเมล่อน 1 โล ปอกเปลือกให้ด้วย"

ใบหน้าของ Dozaemon เต็มไปด้วยความสงสัย แต่ก็ไม่ได้ใส่ใจอะไร หั่นเมล่อน และนำไปชั่งตามปกติ

"ลูกพี่ ทำไมตาชั่งดูไม่ตรงเลย?"

Dozaemon จับด้ามดาบไว้แน่นเมื่อได้ยินเช่นนี้

"ดูเหมือนตาชั่งของลูกพี่จะไม่ค่อยพอใจนะ!"

"ถ้าเจ๊ว่างนัก ก็จ่าย Mora มาให้ฉันก่อน"

Dozaemon พยายามกลั้นความโกรธเอาไว้ และใช้เหตุผล

"ฮิๆ ไม่ใช่ว่าฉันไม่ยอมจ่ายนะ แต่กลัวว่าพี่จะไม่รับมากกว่า"

"ฉันจะไม่รับได้ยังไง!"

"พูดจริงใช่ไหมเนี่ย?"

"แน่นอน!"

ทันใดนั้น จิ้งจอกดำก็ได้ตะโกนออกมาว่า "รับมือ!" แล้วขว้างถุงที่มี Mora อยู่เต็มถุงใส่ใบหน้าของ Dozaemon เขาหลบไม่ทัน หงายหลังล้มลงทันที ส่วนวากิซาชิในมือของเขา ก็กระเด็นออกไปตกอยู่ข้างๆ หากสังเกตดู จะเห็นว่าจมูกของพ่อค้าบวมตุ่ยเหมือนงาช้างเลยทีเดียว

จิ้งจอกดำ Itaru เดินเข้ามาเหยียบที่หน้าอกของพ่อค้าชั่วอีก แล้วต่อยลงไปหนึ่งหมัดโดยไม่พูดพร่ำทำเพลง พ่อค้าชั่วสะบักสะบอมไปทั้งตัว ราวกับไปร่วมงานประลองยุทธ์มา Dozaemon พยายามลุกขึ้นมาหยิบวากิซาชิที่ตกอยู่ข้างๆ แต่จิ้งจอกดำเห็นเข้า จึงถูกต่อยเข้าไปอีกหมัดด้วยความโมโห ทันใดนั้น ก็มีหูทานูกิ "ปุ๊ง" โผล่ขึ้นมาจากศีรษะของ Dozaemon ส่วน Dozaemon ก็ร้องขอชีวิตไม่หยุด

Itaru หัวเราะทันทีเมื่อเห็นดังนี้ พ่อค้าชั่วก็เป็นมอนสเตอร์เหมือนกัน แถมยังเป็นทานูกิสกปรกๆ ด้วย!

ดังนั้นจึงยึดวากิซาชิที่ทานูกิขโมยมา และแบ่งทรัพย์สินของอันธพาลนี้ให้ชาวบ้าน แล้วนำเงินส่วนที่เหลือให้แม่ลูกที่ถูกรังแกคู่นั้น จิ้งจอกดำ Itaru ยังไว้ชีวิตจิ้งจอกตัวนี้ด้วย และเดินทางต่อ