คราวที่แล้วเล่าถึงตอนที่จิ้งจอกดำ Itaru มุ่งหน้าไปก่อเรื่องที่หมู่บ้าน แต่เห็นหญิงสาว 2 คน แต่งตัวเป็นคนตัดฟืนยืนอยู่บนข้างทาง ทว่าพวกเธอมีทั้งดาบโอดาจิยาวกว่า 7 ฟุต, ดาบญี่ปุ่นสั้น และวากิซาชิคาดอยู่ที่เอว เรียกว่ามาพร้อมอาวุธครบมือเลย

เมื่อพวกเธอเห็นเงาใหญ่สีดำ มุ่งหน้าเข้ามาพร้อมกับพื้นที่สั่นสะเทือน ก็เริ่มระวังตัว เอามือจับไว้ที่ด้ามของดาบ และพูดพร้อมกันว่า:

"นายเป็นใคร? คงไม่ใช่มอนสเตอร์หรอกนะ!"

เงาใหญ่นั้น ตอบกลับมา:

"ฮ่าๆ ฉันคือมอนสเตอร์！"

ทั้งสองไม่พูดพร่ำทำเพลง รีบชักดาบขึ้นมาฟันทันที แต่นึกไม่ถึงว่า เพียงแค่มอนสเตอร์ตัวนั้นก้าวเท้าออกมา ก็สามารถจับข้อมือของทั้งสอง แล้วพลิกกลับได้อย่างรวดเร็ว จนดาบโอดาจิร่วงลงบนพื้น ทั้งสองตกใจมาก แต่ก็รีบชักดาบสั้นออกมาทันที แต่ก็ช้าไปเสียแล้ว เพราะจิ้งจอกดำตัวนั้นได้ใช้ฝ่ามือ ตบจนหญิงคนหนึ่งกระเด็น และยังจับตัวอีกคนขึ้นมาเหมือนกับจับไก่ยังไงอย่างงั้น พร้อมเดินขึ้นไปเหยียบบนหน้าอกของอีกคน

"สองอสูรแห่ง Tokaku"? ฉันเห็นพวกเธอรังแกชาวบ้านตั้งแต่ปีที่แล้ว วันนี้ได้สั่งสอนสักที!"

เมื่อโจรทั้งสองได้ยินเช่นนี้ ทั้งรู้สึกอับอายและโมโห เอาแต่ขอโทษขอโพยอยู่ตลอด โดยนึกไม่ถึงว่าจิ้งจอกดำ Itaru จะโยนพวกเธอลงบนพื้น พร้อมพูดว่า:

"เอาเถอะ ในเมื่อฉันถูกท่าน Hakushin ไล่ลงมา ก็ถือว่าเป็นมอนสเตอร์ที่ไร้นายแล้ว พวกเธอไปท่องผดุงความยุติธรรมเป็นเพื่อนฉันละกัน ฉันจะได้ไม่เบื่อ!"